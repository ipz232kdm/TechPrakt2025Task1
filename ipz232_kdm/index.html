<!DOCTYPE html>
<html lang="en">
<head>
    <meta charset="UTF-8">
    <title>Сторінка з новинами 2</title>
    <link rel="stylesheet" href="style.css">
</head>
<body>
    <img src="image1.jpg" alt="news1">
    <h2>Facebook почав розцінювати ОС Linux як «шкідливе програмне забезпечення» й обмежувати дописи про неї</h2>
    <p>Facebook забороняє публікації, в яких згадуються різні теми, сайти або групи, пов’язані з Linux. Користувачі повідомляють, що їхні акаунти заблоковано або обмежено, після публікації повідомлень на теми, пов’язані з Linux.
        Першим на це звернув увагу сайт новин, оглядів та обговорень операційних систем з відкритим вихідним кодом DistroWatch, який вказав, що стандарти спільноти Facebook занесли його до чорного списку.

        «Внутрішні політики Facebook вирішили, що Linux є шкідливим програмним забезпеченням, і назвали групи, пов’язані з Linux, «загрозою кібербезпеці», — йдеться в матеріалі DistroWatch. Видання Tom’s Hardware спробувало розмістити на Facebook допис про distrowatch.com і підтвердило, що його було заблоковано з повідомленням, що посилається на стандарти спільноти.

        DistroWatch повідомляє, що заборона Facebook набула чинності 19 січня. Читачі стикнулися з проблеми з розміщенням посилань на сайт у цій соціальній мережі. Деякі з них повідомили DistroWatch, що їхні акаунти на Facebook були заблоковані або обмежені після того, як вони поділилися повідомленнями, в яких згадувалися теми Linux.

        Зазначаються, що «багато груп, пов’язаних з Linux і обговореннями Linux, були або закриті, або багато з їхніх повідомлень було видалено». Проте кілька інших дописів у Facebook зі згадками про Linux не були заблоковані одразу.</p>
    <img src="image2.jpg" alt="news2">
    <h2>Google Maps перейменує Мексиканську затоку на Американську. Нову назву будуть бачити лише в США</h2>
    <p>В Google намагаються вирішити ситуацію так, щоб США, Мексика і решта світу залишилися задоволеними. Компанія Google перейменує Мексиканську затоку на Американську затоку.

        Нова назва буде звучати, як «Затока Америки» після її офіційного оновлення в Системі географічних назв США. Зміна буде помітна в США, але в Мексиці залишиться попередня назва — Мексиканська затока. За межами цих двох країн користувачі Google Maps зможуть побачити обидві назви.

        Нагадаємо, що президент США Дональд Трамп у своїй інавгураційній промові заявив, що змінив назву «Мексиканської затоки» на «Американську». За кілька годин він підписав відповідний указ.

        Також Трамп повернув назву Мак-Кінлі найвищій вершині країни, горі Деналі на Алясці. Другу назву їй присвоїли за каденції Барака Обами у 2015 році, на знак поваги до корінного населення регіону. На думку новообраного президента США, перейменування мають на меті «пропагувати видатну спадщину» американської нації.</p>
    <img src="image3.jpg" alt="news3">
    <h2>ЄС планує заборонити продаж ігрових консолей Xbox та PlayStation у рф, бо російська армія може використовувати їх для управління дронами</h2>
    <p>Європейський союз пропонує заборонити продаж популярних ігрових приставок до росії, щоб запобігти використанню їх армією окупантів для управління безпілотниками, що атакують Україну.
        «Ми розглядаємо всі можливі варіанти. Ми дійсно вивчаємо всі види речей, які допомагають росії вести цю війну, щоб внести їх до списку санкцій. Навіть консолі для відеоігор, тому що, очевидно, саме за допомогою них вони керують безпілотниками», — сказала Кая Каллас, керівниця зовнішньополітичного відомства ЄС.

        Як відзначає Financial Time, росія була змушена впроваджувати інновації після того, як західні санкції обмежили доступ до військових та електронних деталей. За даними західних і українських розвідок, Москва використовує основні напівпровідники з холодильників та інших побутових приладів для своїх ракет і безпілотників.

        Три найбільші виробники ігрових консолей — американська Microsoft і японські групи Nintendo та Sony — припинили продажі в росії на початку березня 2022 року. Заборона ЄС буде спрямована на роздрібних торговців, зокрема продавців вживаних товарів.

        Каллас додала, що до списку також потраплять хімікати, «необхідні для російської військової промисловості», а також обмеження на імпорт скрапленого природного газу. Після війни ЄС заборонив майже весь трубопровідний імпорт газу і нафти, але в результаті купує більше російського скрапленого газу.</p>
    <img src="image4.jpg" alt="news4">
    <h2>Uklon та Український фонд стартапів започаткували програму для технологічних стартапів із призовим фондом на 40 000 євро: як взяти участь</h2>
    <p>Uklon та Український фонд стартапів розпочали набір до програми Uklon Innovative Boost, у межах якої технологічні стартапи можуть позмагатися за грант на розвиток своїх ідей.
        Програма проводиться у форматі конкурсу, у якому можуть взяти участь стартапи у сферах мобільності, логістики, доставки, розвитку «розумних міст» та підвищення безпеки дорожнього руху.

        Стартапи мають відповідати наступним вимогам:

        стадія розвитку стартапу Seed або вище;
        наявність MVP продукту;
        працюють в індустріях: мобільності, логістики, доставки, розвитку «розумних міст», підвищення безпеки дорожнього руху;
        розроблений робочий прототип (для хардверних стартапів);
        реєстрація в Україні.
        Що отримають переможці
        Експертами Uklon та УФС відберуть серед учасників до 10 найкращих технологічних рішень, розробники яких отримають шанс презентувати свої проєкти на офлайн Demo Day 7 березня 2025 року.

        Три фіналісти отримають можливість позмагатися за призовий фонд у 40 000 євро, який буде розділено між переможцями програми.

        Крім того, переможці отримають інші можливості, а саме:

        Експертиза та менторинг: робота з провідними галузевими експертами.
        Тестування на платформі Uklon: можливість інтеграції стартапів у реальних умовах.
        R&D: співпраця з командою розробників для прискорення виходу продукту на ринок.
        Публічність: спільні PR-кампанії для підвищення впізнаваності стартапів.
        Фінансова підтримка: підготовка до наступних інвестиційних раундів. </p>
    <img src="image5.jpg" alt="news5">
    <h2>Ubisoft звільняє майже 200 працівників і закриває студію Leamington, яка створювала DJ Hero</h2>
    <p>Ubisoft повністю закриває британську студію Leamington, в якій працювало 50 осіб. Також компанія проведе скорочення штату ще у трьох студіях.
        «У межах наших постійних зусиль щодо визначення пріоритетів проєктів і зниження витрат, які забезпечують довгострокову стабільність Ubisoft, ми оголосили про цільову реструктуризацію Ubisoft Düsseldorf, Ubisoft Stockholm і Ubisoft Reflections, а також остаточне закриття Ubisoft Leamington», — говориться у заяві Ubisoft Eurogamer.

        Загалом компанія звільнить 185 працівників.

        Ubisoft купила студію Leamington в Activision у 2017 році. Раніше вона була відома як FreeStyleGames, і команда створювала Guitar Hero Live та серію DJ Hero. З моменту приєднання до Ubisoft студія допомагала в розробці ігор Tom Clancy’s The Division, Star Wars Outlaws, Skull and Bones і Far Cry 5, пише Engadget.

        Останнім часом в Ubisoft неспокійно, оскільки компанія має справу з наслідками кількох невдалих ігор, як-от Star Wars Outlaws, які не досягли запланованого рівня продажів. Prince of Persia: The Lost Crown також не виправдала очікувань Ubisoft, і компанія перевела багатьох розробників гри до інших команд.</p>
</body>
</html>